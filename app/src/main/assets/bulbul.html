<html dir="rtl">
<h1 dir="RTL">
    &nbsp;</h1>
<p dir="RTL">
    <span style="font-size:16px;"><span style="font-family:arial,helvetica,sans-serif;">תיאור כללי</span></span></p>
<p dir="RTL">
    <span style="font-size:14px;"><span style="font-family:arial,helvetica,sans-serif;">הבולבול הוא אחת הציפורים המוכרות בישראל - הוא מצוי ביותר בכל רחבי הארץ, מדן ועד אילת.&nbsp;</span></span><span style="font-family: arial, helvetica, sans-serif; font-size: 14px;">השת הצהוב, האופי התוסס (ביחד עם החזות ה&quot;פרחחית&quot;) והשירה הערבה שצליליה בוקעים לפני עלות השחר הם שגרמו לבולבול להיות כל כך מוכר ואהוד.</span></p>
<p dir="RTL">
    <span style="font-size:14px;"><span style="font-family:arial,helvetica,sans-serif;">בעבר היה הבולבול ציפור של נאות-מדבר, חורשים ובוסתנים, אבל הבולבולים הפיקחים הסתגלו במהירה גם לסביבות ישובים כפריים, גינות נוי ופארקים בלב ערים.&nbsp;</span></span><span style="font-family: arial, helvetica, sans-serif; font-size: 14px;">הבולבול גדול במידה ניכרת מדרור, ובעל זנב ארוך, מעוגל ומלא. ראשו שחור ועיניו מוקפות בטבעת בהירה המשווה לו את החזות הממושקפת. הגוון הכללי אפור, כהה יותר בגב ובכנפיים ובהיר מעט יותר בחזה ובבטן. התת-שת בולט בצבעו הצהוב.&nbsp;</span><span style="font-family: arial, helvetica, sans-serif; font-size: 14px;">בדרך כלל אינו מעופף למרחקים ארוכים, אלא &quot;מדלג&quot; מעץ לעץ. מעופו בלתי יציב, ישר או גלי מעט, עם פתיחה ואיסוף לסירוגין של הזנב. הכנפיים רחבות ומעוגלות.</span></p>
<p dir="RTL">
    <span style="font-family: arial, helvetica, sans-serif; font-size: 14px;">התפריט של הבולבול רחב ומגוון: פירות קטנים כמו תות עץ ואזדרכת מצויה נבלעים בשלמותם. פירות גדולים יותר כמו שסק ותמר הבולבול לא מסוגל לבלוע ולכן הוא נוגס בהם ואם נודה באמת - הבולבול הוא משחית פירות מקצועי. </span></p>
<p dir="RTL">
    <span style="font-family: arial, helvetica, sans-serif; font-size: 14px;">כשהבולבולים מאתרים עץ עמוס פירות בשלים, הם טורחים להזמין את כל הבולבולים מהנחלות השכנות, כולל פרטים צעירים חסרי נחלה, עד שמתקבל &quot;אספסוף&quot; בן עשרות ואפילו מאות פרטים שנוגסים &quot;מכל הבא ליד&quot; והנזק בהתאם...</span></p>
<p dir="RTL">
    <span style="font-size:14px;"><span style="font-family:arial,helvetica,sans-serif;">בולבולים לוכדים חרקים בחיפוש פעיל, אבל גם מנקודות תצפית. בחורף, כאשר המזון אינו מצוי בשפע, הם אוכלים גם נמלים ושבלולים. במקרים נדירים יותר, גם פגרים של ציפורי שיר קטנות, חרדונים ועכברים.</span></span></p>
<p dir="RTL">
    <br />
    <span style="font-size:14px;"><span style="font-family:arial,helvetica,sans-serif;"><span style="font-size:16px;">מידות</span></span></span></p>
<p dir="RTL">
    <span style="font-size:14px;"><span style="font-family:arial,helvetica,sans-serif;">אורך גוף: 21 &ndash; 19 ס&quot;מ. משקל: 47 &ndash; 28 גר&#39;.</span></span></p>
<p dir="RTL">
    <span style="font-size:14px;"><span style="font-family:arial,helvetica,sans-serif;">שם בערבית - בולבול (&quot;זמיר&quot;)</span></span></p>
<p dir="RTL">
    <span style="font-size:16px;"><span style="font-family:arial,helvetica,sans-serif;">שונות ומופעים:</span></span></p>
<p dir="RTL">
    <span style="font-size:14px;"><span style="font-family:arial,helvetica,sans-serif;">מונוטיפי (בעל תת-מין יחיד)</span></span></p>
<p dir="RTL">
    &nbsp;</p>
<p dir="RTL">
    <span style="font-size:16px;"><span style="font-family:arial,helvetica,sans-serif;">תפוצה ומגמות אוכלוסין</span></span></p>
<p dir="RTL">
    <span style="font-size:14px;"><span style="font-family:arial,helvetica,sans-serif;">מקנן בבוסתנים של עצים מכל המינים, במטעי תמרים, בגינות בישובים, וגם בחורשים ובשדות בור. בבתי גידול מדבריים מאכלס ערוצי וואדיות עם עצים ושיחים מפותחים.&nbsp;</span></span><span style="font-family: arial, helvetica, sans-serif; font-size: 14px;">תפוצתו מצומצמת למדי וכוללת את דרום תורכיה, מערב סוריה, לבנון, ישראל, ירדן וחצי האי ערב.</span></p>
<p dir="RTL">
    <span style="font-size:14px;"><span style="font-family:arial,helvetica,sans-serif;"><span style="font-size:16px;">בישראל</span>:&nbsp;</span></span><span style="font-family: arial, helvetica, sans-serif; font-size: 14px;">יציב שכיח מאוד בכל חלקי הארץ. באזורים צחיחים בדרום הנגב מוגבל לוואדיות עם צמחיה מפותחת ולתחומי ישובים. מוגדר כמזיק חקלאי, במיוחד למטעים של עצי פרי.</span></p>
<p dir="RTL">
    &nbsp;</p>
<p dir="RTL">
    <span style="font-size:16px;"><span style="font-family:arial,helvetica,sans-serif;">מגמות</span></span></p>
<p dir="RTL">
    <span style="font-size:14px;"><span style="font-family:arial,helvetica,sans-serif;">נמצא במגמת עלייה מתמשכת ומתפשט בעקבות הרחבת תחומי ישובים והתפתחות חקלאות שלחין.</span></span></p>
<p dir="RTL">
    <span style="font-size:14px;"><span style="font-family:arial,helvetica,sans-serif;">(<span dir="LTR">del Hoyo et al. 2005</span>)</span></span></p>
<p dir="RTL">
    &nbsp;</p>
<p dir="RTL">
    <span style="font-size:16px;"><span style="font-family:arial,helvetica,sans-serif;">סכנות ואיומים</span></span></p>
<p dir="RTL">
    <span style="font-size:14px;"><span style="font-family:arial,helvetica,sans-serif;">סטטוס שימור בינ&quot;ל - לא בסיכון (<span dir="LTR">LC</span>).</span></span></p>
<p dir="RTL">
    <span style="font-size:14px;"><span style="font-family:arial,helvetica,sans-serif;">סטטוס שימור אזורי - לא בסיכון (<span dir="LTR">LC</span>).</span></span></p>
<p dir="RTL">
    &nbsp;</p>
<p dir="RTL">
    <span style="font-size:18px;"><span style="font-family:arial,helvetica,sans-serif;">מידע כללי</span></span></p>
<p dir="RTL">
    <span style="font-size:14px;"><span style="font-family:arial,helvetica,sans-serif;">הבולבולים אוהבים מאוד לבלות בצמדים, לאו דווקא זכר ונקבה וגם אם כן, אז לא תמיד למטרות רבייה. הם נשארים קרובים זה לזה במשך רוב שעות היום ונהנים מאוד מקרבתו של בן או בת הזוג. הבולבולים נהנים להתחכך זה בזה, לסרק את נוצותיו של בן הזוג ולישון יחד במקום לינה קבוע.</span></span></p>
<p dir="RTL">
    <span style="font-size:14px;"><span style="font-family:arial,helvetica,sans-serif;">הבלבולים הם חלק בלתי נפרד מחיי התרבות של ילדי ארץ ישראל: בשירו &quot;בולבול למה ככה?&quot; (משנת 1966) כותב המשורר ע. הלל על בולבול צהוב שת שמלווה את השמש מזריחתה ועד לשקיעתה, וכמובן שיש את הבולבולים מהשיר &quot;מקהלה עליזה&quot; של לאה נאור: &quot;אנחנו גם ללא מילים נורא מתבלבלים...&quot; ובוסף שפע של &quot;בילבול ובילבל...&quot; בשורות הפזמון.</span></span></p>
<p dir="RTL">
    <span style="font-size:14px;"><span style="font-family:arial,helvetica,sans-serif;">הבולבול צהוב השת היה מועמד חזק בבחירת &quot;הציפור הלאומית של ישראל&quot;. ראש מטה הבחירות של הבולבול, עמיר בלבן (מנהל המרכז לחקר ציפורי ירושלים של החברה להגנת הטבע) טען ל&quot;כפילויות ואי סדרים...&quot; בבדיקת קולות הבוחרים - מה שהוביל, בסופו של דבר, לבחירתה של הדוכיפת כציפור הלאומית, אך מעולם לא הצליח להוכיח את טענותיו.</span></span></p>
<p dir="RTL">
    &nbsp;</p>
</div>
</html>